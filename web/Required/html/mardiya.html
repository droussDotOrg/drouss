<div style="padding: 10px">
  <button type="button" class="close" data-dismiss="modal">x</button>s
  <br>

							<p><strong><span style="font-size: 24pt; color:#335881; line-height: 115%;">Soxna Aminata Lo Al Mardiyya</span></strong>
</p>
<p style="text-align: justify;"><span style="font-size: 12pt; line-height: 115%;">Bés bu magga ngi jubsi, bésub cant, bésub fattaliku nitu Yalla, , di Maggalu Mbakke-Kajoor&nbsp;.</span>
</p>
<p style="text-align: justify;"><span style="font-size: 12pt; line-height: 115%;">Di bisu fattaliku Sëriñ Muhammadu Laamin Baara Mbakke. </span>
</p>
<p style="text-align: justify;"><span style="font-size: 12pt; line-height: 115%;">Jëmm ju doonoon Jambari Lislaam, amooni may fa Sunu Boroom, doonoon boroom sañ-sañ ba, ba kénn dul dindi.</span>
</p>
<p style="text-align: justify;"><span style="font-size: 12pt; line-height: 115%;">Jaglé gamu amoon fa Boroomam, ak ci Sëriñ bi, kawéwoon na njortu, loolu.</span>
</p>
<p style="text-align: justify;"><span style="font-size: 12pt; line-height: 115%;">Dana yéll ci bis biñ kéy fattaliku, ñu fattalikuwaale lépp luko waajaloon. Kénn si ñooñu di waajuram wu jigéen Soxna Aminata Lo.</span>
</p>
<p style="text-align: justify;"><span style="font-size: 12pt; line-height: 115%;">Boroom Tuubaa Xadimu-r-Rasuul daan na wax naan&nbsp;:&nbsp;<em>«&nbsp;Li fi néé dé, liggéeyu ndéy joxéwuko, waayé ku ndéyam liggéeyul du ci jot&nbsp;»</em></span>
</p>
<p style="text-align: justify;"><span style="font-size: 12pt; line-height: 115%;">Mu mélni Soxna Aminata Lo, ku déggoon wax jooju la, té jëfé ko. Liggéey ba Boroom bi jagléleko,Sëriñ Muhammadul Mustafa mi taxawal yoon wi ganaaw Sëriñ bi, toftalaalé ca Sëriñ Muhammadu Laamin Baara miy Boroom Sañ-sañ bi.</span>
</p>
<p style="text-align: justify;"><span style="font-size: 12pt; line-height: 115%;">Déllu si ci dundug Soxna si dana yéesal pas-pas, f</span><span style="font-family: 'Lucida Grande';">ó</span><span style="font-size: 12pt; line-height: 115%;">otaat ay jikko, soññaat soxnay jamoonoy téy, rawatina man mii.</span>
</p>
<p style="text-align: justify;"><span style="font-size: 12pt; line-height: 115%;">Soxna si wajuram yu séll yi ko Sunu Boroom jagléel taxoon mu doonoon ku ñépp rafétoon njortu.</span>
</p>
<p style="text-align: justify;"><span style="font-size: 12pt; line-height: 115%;">Bokku ci askanu Muxtaar Ndumbé, mi nga xamni Boroom Tuubaa Xadiimu-r-Rasuul séedéwoon na ca moom ci Jazaa’u Sakoor wa atuuf né «<em>&nbsp;Maxtaar Ndumbé mooy sangub kumu jamoonontél ci suufus Kajoor&nbsp;»</em>.</span>
</p>
<p style="text-align: justify;"><span style="font-size: 12pt; line-height: 115%;">Soxna Aminata lo, di doomi Soxna Xari Maam J</span><span style="font-family: 'Lucida Grande';">ó</span><span style="font-size: 12pt; line-height: 115%;">ob ak Sëriñ Tafsir Moxtaar Binta Lo Ñomré bokkoon ci waa Kokki, di askan wu ñu raññé si Islam, géstu, jang ak jangalé Al Qur’ân.</span>
</p>
<p style="text-align: justify;"><span style="font-size: 12pt; line-height: 115%;">Té loolu Sëriñ Abdu-r-Rahmaan Lo, bokku bénn waajur ak Soxna Aminata Lo, doyna ci sëkk firndé, ndax moom la Ku Tédd Ki dénkoon ñu bari ci njamboot gi, ngir mu jangal léen.</span>
</p>
<p style="text-align: justify;"><span style="font-size: 12pt; line-height: 115%;">Soxna Aminata Lo donoon ku séll, ku yiw, am diiné, ñéméwoon loolu di wéetal Boroomam.</span>
</p>
<p style="text-align: justify;"><span style="font-size: 12pt; line-height: 115%;">Séllam ga taxoon na fumu gisée nitu Yalla xammé ko, té loolu doy sëkk ak jaglé ci Soxna.</span>
</p>
<p style="text-align: justify;"><span style="font-size: 12pt; line-height: 115%;">Li ciy firndé mooy kéroog bi Boroom Tuubaa di gané Sëriñ Mbañang Fallo mi donoon mag mu ñu xamoon si jaamu Yalla, amoon tur ca jamoono yooya. Ni mag ñi améwoon loolu yité ci séen biir ak di téralantée ka toppato séeni gan, taxna Sëriñ Mbañang Fallo sant kénn si waakëram ci jamoono yooya, di Soxna Aminta Lo, ngir mu yéesal Laxasaayi Kubaax Ki yoroon, ganaaw bako Sëriñ bi yitéwowoon</span>
</p>
<p style="text-align: justify;"><span style="font-size: 12pt; line-height: 115%;">Soxna Aminata, ca gis ak yég gu sori ga, bamiy fóot laxasaay ya, dafa guux yari guux ca sumbu bu njëkk ba (moome la mag ñiy wax sumbus tooyal), la ca déss mu rooséko ca biir néegam.</span>
</p>
<p style="text-align: justify;"><span style="font-size: 12pt; line-height: 115%;">Laxasaay yi bamu ko footé ba noppi, dafa takuk buum ca néegam, déf ca ak liiñ, daldi ka féy wéer bamu wow.</span>
</p>
<p style="text-align: justify;"><span style="font-size: 12pt; line-height: 115%;">Liggéey bu séll boobu mu déf, tax na bi Sëriñ biy déllu, Sëriñ Mbañang Fallo Jeng niko damaa bëgg nga ñaanalko. Sëriñ bi niko waxal lo bëgg ñu défal lako.</span>
</p>
<p style="text-align: justify;"><span style="font-size: 12pt; line-height: 115%;">Soxna si niko xanaa ku mélni yaw.</span>
</p>
<p style="text-align: justify;"><span style="font-size: 12pt; line-height: 115%;">Sëriñ bi niko loolu déy faat na, waayé nak Sunu Boroom man na luné, daldi yéwiku.</span>
</p>
<p style="text-align: justify;"><span style="font-size: 12pt; line-height: 115%;">Jamoono di wéy ba am bis, Soxna Penda Buya, di jambaar loolu moomit (li ciy firndé moom la Sëriñ bi bindaloon <em>Wasiiyyatu Soxna Penda Buya</em>), jikko yu séll yim sétluwoon si Soxna Aminata lo, taxoon mu amoon yéené andiko ci daaray Sëriñ bi.</span>
</p>
<p style="text-align: justify;"><span style="font-size: 12pt; line-height: 115%;">Soxna Penda Buya J</span><span style="font-family: 'Lucida Grande';">ó</span><span style="font-size: 12pt; line-height: 115%;">ob, moomu, mo donoon Soxnas Sëriñ Ibrahima Mbakke Kajoor miy rakku Sëriñ Maam Moor Anta Salli.</span>
</p>
<p style="text-align: justify;"><span style="font-size: 12pt; line-height: 115%;">Soxna Penda Buya di doomu ndéyu Soxna Aminata Lo, ndax waajuram Samba Aminata ak Soxna Xari Maam miy ndéyu Soxna Aminata lo, ño bokku ndéy ak baay.</span>
</p>
<p style="text-align: justify;"><span style="font-size: 12pt; line-height: 115%;">Soxna Penda Buya fonkoon na loolu Sëriñ Tuubaa , jébbaluwoon si moom.</span>
</p>
<p style="text-align: justify;"><span style="font-size: 12pt; line-height: 115%;">Ganaaw bamu ca défé ay jéego, Sunu Boroom japandil ko. </span>
</p>
<p style="text-align: justify;"><span style="font-size: 12pt; line-height: 115%;">Ñu taxaw foofu tuuti, fattali tuuti ci démug Këru Soxna Aminata Lo, ndax fattali gi dana doon ak soññé, ci man ak samay maas.</span>
</p>
<p style="text-align: justify;"><span style="font-size: 12pt; line-height: 115%;">Kéroog bamiy war, ci niko mag ñi daan waxé, fas bako jélsi, Soxna si dafni du ci yéeg.</span>
</p>
<p style="text-align: justify;"><span style="font-size: 12pt; line-height: 115%;">Munéléen <em>waruwaay bu jugé ci kër Shayhul Xadiim, sañumacée yéeg, xanaa ma dox and ak yéen ba kéroog ñuy agg</em>.</span>
</p>
<p style="text-align: justify;"><span style="font-size: 12pt; line-height: 115%;">Loolu wutéek loolu ak sunu jamoonoy tay, nga xamni su séet bi di dém kër, dañ naa la, su nangami woto ñéwul séet bi du dém. Tégal la ci nila caar yi na bari ndax ñikoy toppu daa bari, taxi ni na bari ndax bajjan yi dunu duggu si caar, na 4x4 ba Harmer bu wéex tall,diig, ndax séet bi ci la wara duggu. </span>
</p>
<p style="text-align: justify;"><span style="font-size: 12pt; line-height: 115%;">[Subhaanala, lii jarnaa tiit, ndax kunuy yabal muy dém, da melni dano fatté ni day dém jayanté ji, daa wara dém tarbiyu ji, da wara dém waajlal ngëram njamboot gu dikkagul]. Man ak sama maas gi war cée bayyi xél bu baax, té bañ di nangu soséeté bi dinu yobbaalé ci séen doxalin gu téguwul ci diiné, ak naan la sooko déful nu yap la, ndax say moroom rék lañ ko fiy défal, té gënuñu la. </span>
</p>
<p style="text-align: justify;"><span style="font-size: 12pt; line-height: 115%;">Nanu fattaliku ni, liy tax, ñu xéep ab Soxna du ay téranga yamu am ak yamu amul, waayé mélokaanu jabootam lañ kéy sikkée mbaa ñu nawéeko ko ëlëg.</span>
</p>
<p style="text-align: justify;"><span style="font-size: 12pt; line-height: 115%;">Ñu délluwaat si Soxna si aki jangaléem, kéroog bamu aggé kër, li di alali farataam, nga xamni sunuy jamoono moom lanuy wax ay boyitu oor ak yuni mél….Moom déey, jamoonoom lako Sunu Boroom cëraléwoon ci ay takkaay dakoo jox Ku Tédd Ki addiya, niko&nbsp;: <em>«&nbsp;takkaay dé, tëd lay tékki, té man damaa ñëw ngir liggéey-si, tëdsiwuma…&nbsp;»</em>.</span>
</p>
<p style="text-align: justify;"><span style="font-size: 12pt; line-height: 115%;">Mu mélni ku liggéeyul lanuy séddalé dooca am. Soxna si déggoon loolu aaya bi Sunu Boroom wax ni <strong><em>«&nbsp;yaw Yonént bi, waxal sa Soxna yi, sudée xéwalu addina bi rékk, lañ soxla, nanu ñëw danaa léen ci jox bañu doyal, té nga yéewiléen, sudé nak Yalla akuk Yonéntam , ak këru dëgg rék mooléen yittéel, nanu xamni séenuk néexal danaa léen ko dénccal ba ëlëg, ca kërug dëgg ga&nbsp;».</em></strong> Bis boobé la sunu Yaay Saydatunaa Aysha wan ginaaw xéewalu adduna yépp, bañaticaa bëgg dara, gëna dégmal Yalla ak Yonéntam</span>
</p>
<p style="text-align: justify;"><strong><em><span style="font-size: 12pt; line-height: 115%;">Ô Prophète ! Dis à tes épouses : Si c'est la vie présente que vous désirez et sa parure, alors venez ! Je vous donnerez (les moyens) d'en jouir et vous libérerez (par un divorce sans préjudice). Mais si c'est Dieu que vous voulez et Son Messager ainsi que la demeure dernière, Dieu a préparé pour les bienfaisantes parmi vous une énorme récompense. </span></em></strong><span style="font-size: 12pt; line-height: 115%;">(Coran 33.28)</span>
</p>
<p style="text-align: justify;"><span style="font-size: 12pt; line-height: 115%;">Aysha répondit au Prophète <em>Anleyhi-s-Salaatu wa-s-Salaam</em> après avoir écouté de sa bouche ce verset&nbsp;: <em>c'est Dieu, Son Envoyé et la demeure dernière que je désire</em>.</span>
</p>
<p style="text-align: justify;"><span style="font-size: 12pt; line-height: 115%;">Soxna Aminata Lo nékoon ku téey, amoon doxiin wu téey.</span>
</p>
<p style="text-align: justify;"><span style="font-size: 12pt; line-height: 115%;">Masula rombu Sëriñ bi ak ay dallam, té Sëriñ bi masukoo rombu fékk ko mu taxaw. Bu Sëriñ bi dée jall, dafay agg suuf bamu dém, mu doora jug.</span>
</p>
<p style="text-align: justify;"><span style="font-size: 12pt; line-height: 115%;">Ci aw ñakkam ladaa téralée. Likay dëggal, amna bis Sëriñ bi masnaa jox Maam Céerno Ibra Faati as lëf si xaalisu ngurdu bamu yoroon, niko joxalmako <strong><em>Soxna Aminata Al Mardiyya</em></strong> (noonu lako Kubaax ki daane woowé) , té santalmako.</span>
</p>
<p style="text-align: justify;"><span style="font-size: 12pt; line-height: 115%;">Bako Maam Céerno joxée Soxna si da cée barkéelu, raay ko ci xar kanamam, ndax limu jogé ci Sëriñ bi, daaldi wax Maam Céerno&nbsp;: <em>«&nbsp;néel Kubaax Ki joxaatnaako ko addiya, ndax kër gi dama fée war di andi, waayé duma fi génnée mukku&nbsp;»</em>.</span>
</p>
<p style="text-align: justify;"><span style="font-size: 12pt; line-height: 115%;">Wuuténa loolu ak sama maasug téy gii nga xamni, kooci joxul déppaans yaari fan, ganaaw suba mu wootéel la réeñong dé famiiy.</span>
</p>
<p style="text-align: justify;"><span style="font-size: 12pt; line-height: 115%;">Jaayanté Soxna si ci fan yooyu man nanu japp ni bokku na ci litax Sunu Boroom fayé ko yaari Muhammadu yi. Néenañu amna bis Sëriñ Balla Maam Turé néenako&nbsp;:&nbsp;<em>Yaw Soxna Aminta Lo, yaw dé da mélni taxuko jamboot ci kër Sëriñ bi, mélnani yaari bant képp nga fa</em>.</span>
</p>
<p style="text-align: justify;"><span style="font-size: 12pt; line-height: 115%;">Soxna si niko&nbsp;: <em>bariy doom dé bari bamméel rék, waayé jur lu ñépp xam té ñuy jariñé doyna sëkk.</em></span>
</p>
<p style="text-align: justify;"><span style="font-size: 12pt; line-height: 115%;">Loolu mélni Sëriñ Muhammadu Laamin Baara, ci jamoonom, dëggalnako ci ay kaddu, ndax amna bis kuko masa laaj, niko <em>damaa bëgga xam baxam ndéy ju liggéey ak ñaanu waliyyu bu ci gën&nbsp;?</em></span>
</p>
<p style="text-align: justify;"><span style="font-size: 12pt; line-height: 115%;">Sëriñ Bara tontu ko, niko <em>Boroom ndéy ju liggéeyul dé, du dajéek waliyyu bam koy ñaanal</em>.</span>
</p>
<p style="text-align: justify;"><span style="font-size: 12pt; line-height: 115%;">Loolu di firndé&nbsp;; ni ndéy ju liggéey dana dimbali doom ca lako Sunu Boroom di namma faggul.</span>
</p>
<p style="text-align: justify;"><span style="font-size: 12pt; line-height: 115%;">Jaayantég Soxna Aminata Lo amulwoon yamuwaay, pas-pas ba fuñko natoon wéesunafa, démam gi doyna ci firndé. </span>
</p>
<p style="text-align: justify;"><span style="font-size: 12pt; line-height: 115%;">Ganaaw ba Sunu Boroom Xamalée Ku Tédd Ki&nbsp;xéw xéw woowu waroona am ci jëmmam gi, ngir ñoom ñaar dunu nëbbanté dara. Ku Tédd Ki am ñumu woo, xamal léen ni, Sunu Boroom dakoo xamal ni waxtoom jotna, waayé kénéen kumu yabal, Sunu Boroom nangul kako, ngir moom Sëriñ bi mu mana aggalé liggéey bi.</span>
</p>
<p style="text-align: justify;"><span style="font-size: 12pt; line-height: 115%;">Nénañ amna kénn kuko sasoowoon, waayé ba bës ba jégée, daa dikkaat si Sëriñ bi, niko&nbsp;: <em>« man ab toppu dong la, té toppu du jiitub séet&nbsp;»</em>, (maanam daa joxé ngant ci kaw né Sëriñ béeko wara jiitu)</span>
</p>
<p style="text-align: justify;"><span style="font-size: 12pt; line-height: 115%;">Amoon kénéen nit koo xamni bamu ko déggée, dafni Sëriñ bi,&nbsp;<em>«&nbsp;Mbakke, yaw dé lo bëgg Yalla déf ko, waayé Aajanay déwéen déema ganal ju rén&nbsp;»</em> (moomit joxé ngant).</span>
</p>
<p style="text-align: justify;"><span style="font-size: 12pt; line-height: 115%;">Loolé nak bamu toqqée ci noppu Soxna Aminata Lo, Soxna si dafni Kubaax Ki&nbsp;: <em>«&nbsp;su dée Sunu Boroom séexluwul sama ruuh, noppinaa ngir dém, man naa bayé Muhammadu Laamin Baara Soxna Awa Buso, ndax li war ci moom danako fa matée&nbsp;»</em> .Boobu Sëriñ Baaraa ngi tollu ci juroom bénni wéer, doonub pérantal [tuub ci kaddu gi]. </span>
</p>
<p style="text-align: justify;"><span style="font-size: 12pt; line-height: 115%;">Nga xamné bénéen Soxna bumu doonoon, ak doom nimu néexé ci yaay, da nga naan xalaatuma dém bayyi fi sama jaboot té duma xam kuléeni yor.</span>
</p>
<p style="text-align: justify;"><span style="font-size: 12pt; line-height: 115%;">Waayé bii xalaat bu rafét, ak pas-pas bu kawé la Soxna si, amoon.</span>
</p>
<p style="text-align: justify;"><span style="font-size: 12pt; line-height: 115%;">Waxtaan waa nga amoon ab dibéer (dimanche), talaata ci guddi ci la Soxna si wacc liggéey, ci waxtu wo xam né Kubaax ki, ma nga woon ci naafilam yamu daan faral di déf, guddi gu jot, di ca wéet ak Boroomam&nbsp;; muy mbir mu yéemé. Mbir moo xamné, ku tolluwul ak ñoom maqaama fa Sunu Boroom lottu nga ci xam mbir moom namu démé.</span>
</p>
<p style="text-align: justify;"><span style="font-size: 12pt; line-height: 115%;">Ca fajaru allarba, lanu ko déncc, Sëriñ bi diglé ñu déncc ko Guy-Téxé.</span>
</p>
<p style="text-align: justify;"><span style="font-size: 12pt; line-height: 115%;">Jamoono yooyu, kénn nékkagufa kudul kuñuy wax Sëriñ Mustafa Maroon. Kooku rék lañ fa dénccoon. Li ciy firndé, bañ kay yobbu, Sëriñ bi daa xool Sëriñ Maxtaar Mareema, donoon cammiñ ci Soxna si, niko <em>Maxtaar da ngay jooy</em>, munéko <em>déedét Mbakke</em>. Sëriñ bi niko, <em>mbaa dooléen foog né Soxna si daa nara wéet fii&nbsp;?</em> Munéko bu <em>ëlëgué képp ku fiy ñaanati, dang ka key sanni</em>.</span>
</p>
<p style="text-align: justify;"><span style="font-size: 12pt; line-height: 115%;">Té kaddu yooyu, jamoono dakoo dëggal, ndax amna bis ag kilifa bu doon déncc Soxnas taalibém, da séédé si Soxna soosu ni&nbsp;: <em>« kii déy, séedénaa ni kuko gën tëddu fi&nbsp;»</em>&nbsp;</span>
</p>
<p style="text-align: justify;"><span style="font-size: 12pt; line-height: 115%;">Mag ñi néttalinañ ni, kilifa googu dé, bamu tëddé guddi da gént Soxna Aminata Lo muniko <em>«&nbsp;xawma fénéen, waayé ñénti wét yi ma wër, lu fi waay am sama loxo yii la jaar&nbsp;»</em></span>
</p>
<p style="text-align: justify;"><span style="font-size: 12pt; line-height: 115%;">Soxna si soññé akug yobbal si béppu Soxna, rawatina sunu jamoonoy téy.</span>
</p>
<p style="text-align: justify;"><span style="font-size: 12pt; line-height: 115%;">Waruñu yam si Céy rék, mbaa Ëskéy, di yéemu ci jaar-jaaram, waayé Soxna su nék dafa wara nataat boppam, nataat mélokaanam, aki jëfam, su booba dana xam famu féeté.</span>
</p>
<p style="text-align: justify;"><span style="font-size: 12pt; line-height: 115%;">Ñu wara jang lu bari ci moom, té ñu baña jël ak mbaax jagléel ko mag ñi rék, foog-ni jaayanté faatna sunu jamoonoy téy.</span>
</p>
<p style="text-align: justify;"><span style="font-size: 12pt; line-height: 115%;">Ndax li Sëriñ Fallu Mbakke daane wax rék, moo ci nékk&nbsp;: waliyyu ya Sunu Boroom daan saakk mi ngi léen saakk ba téy, dañu né siiw gis jigéen yu baax ba Sunu Boroom jaaraléko ca ñoom, ñu yéksi jamoono.</span>
</p>
<p style="text-align: justify;"><span style="font-size: 12pt; line-height: 115%;">Téy nak, Soxna su déglu waxtaanu soññé, jëm ci jaayanté Soxna Xadiija, so noppé danaan la, Soxna Xadiija daa amoon tawféexu dajéek Gën gi mbindéef mootax lamu man duma ko man.</span>
</p>
<p style="text-align: justify;"><span style="font-size: 12pt; line-height: 115%;">Ko soññu si Soxna Jaara, munéla Maam Moor Anta Sall mooko ko yombaloon.</span>
</p>
<p style="text-align: justify;"><span style="font-size: 12pt; line-height: 115%;">Ko soññu si Soxna Mariama Jaxaté, mbaa Soxna Aminata Lo, mbaa Soxna Awa Buso, Soxna Faat Jaxaté ak ñénéen ak ñénéen ci waa <em>Ahlu Barzaaq</em>, munéla Sëriñ Bu Mag bi Soxna su nékk si daaram nii rékk nga mana doxalée.</span>
</p>
<p style="text-align: justify;"><span style="font-size: 12pt; line-height: 115%;">Naam dëgg la, ndax g</span><span style="font-family: 'Lucida Grande';">ó</span><span style="font-size: 12pt; line-height: 115%;">or Yalla so nékké ak moom dalay xértal ci ak jaamu Yalla waayé loolu duw léy ci Soxna. Ndax liciy misaal mooy, Soxna Aasiya, Boroom këram di Firaawna , ab yéefar lawoon bu doon tooñ YALLA, di bunduxatal ab Yonéntam, téewul Soxna Aasiya jaayanté ak Boroomam, déf lamu warloo ak Boroom këram, baa Sunu Boroom séedé kër ca Al Janna.</span>
</p>
<p style="text-align: justify;"><span style="font-size: 12pt; line-height: 115%;">Al Qur’ân lim ko, booléko ci Soxna Yi gana tédd, té Boroom këram gëmutoon.</span>
</p>
<p style="text-align: justify;"><span style="font-size: 12pt; line-height: 115%;">Soxnaas Yonént Yalla Noh, ak Soxnass Yonént Yalla Loth, téy séeni kër ca këru mugal ga la, té mooné, ña gën ci séeni jamoono la léen Sunu Boroom booléloon, ñu ëppoon ñépp tawféex, waayé défunu laléen war, bam loolu yobéléen mujjé ca kërug téxéedi, kërug alkandé.</span>
</p>
<p style="text-align: justify;"><strong><em><span style="font-size: 12pt; line-height: 115%;">&nbsp;«&nbsp;Allah a cité en parabole pour ceux qui ont mécru la femme de Noé et la femme de Lot. Elles étaient sous l'autorité de deux vertueux de Nos serviteurs. Toutes deux les trahirent et ils ne furent d'aucune aide pour [ces deux femmes] vis-à-vis d'Allah. Et il [leur] fut dit&nbsp;: "Entrez au Feu toutes les deux, avec ceux qui y entrent"</span></em></strong><span style="font-size: 12pt; line-height: 115%;"> [Sourate 66 verset 10 L’interdiction (At-Tahrim)]</span>
</p>
<p style="text-align: justify;"><span style="font-size: 12pt; line-height: 115%;">Ngala kon nanu yéewu, yéesalaat pas-pas yi, laxasaay yi, sol mbubbum Tuub, takk ca dérug jaayanté, fas yééné laakk ngëramal Sunu Boroom, ak ñiñu Yalla boolél, bañ léen xoolé séni jëmm, waayé xooléléen linu boolé&nbsp;: Mooy <em>‘’Sëy’’</em>&nbsp;té Jëmmi YALLA rékk tax.</span>
</p>
<p style="text-align: justify;"><span style="font-size: 12pt; line-height: 115%;">Bilé Soññé lañu dunduk Soxna Aminata Lo wara jariñ.</span>
</p>
<p style="text-align: justify;"><span style="font-size: 12pt; line-height: 115%;">Yalla na Yalla Yokku ay léeram , té taas ñu si barkéem, barkéb njabootam gu tédd gii, ak liggéeyam bu Séll bi.</span>
</p>
<p style="text-align: justify;"><span style="font-size: 12pt; line-height: 115%;">Par BaayFaalu SoxnaJaara</span>
</p>
<p style="margin-bottom: 0.0001pt;"><span style="font-size: 12pt;">© 1436 h / 2015 – </span><a href="http://www.drouss.org/"><span style="font-size: 12pt;">www.drouss.org</span></a><span style="font-size: 12pt;"> -­‐ Tous droits&nbsp;réservés.</span>
</p>						
<p>Téléchargez cet article : <a href="Required/pdf/SoxnaAmintaAlMardiyya.pdf" class="btn-info btn">Pdf</a>  <a href="Required/epub/SoxnaAmintaAlMardiyya.epub" class="btn btn-info">ePub</a></p>
							
                            
                            <br>        
                            
</div>